Szimba Állatkert

A Fõvárosi Állat- és Növénykert (népszerû nevén az Állatkert) Magyarország legrégebbi és a legnagyobb gyûjteménnyel rendelkezõ állatkertje. Budapest XIV. kerületében, a Városligetben található az Állatkerti körút 6–12. szám alatt, területe, ami 1986 óta természetvédelmi terület 18,4 hektár.

1866-os megnyitásától egészen az 1950-es évekig, az elsõ vidéki állatkertek megalapításáig az ország egyetlen ilyen intézménye volt. Ma Magyarország egyik leglátogatottabb kulturális közintézménye: évente 1–1,1 millió látogatója van. A korszerû állatkertek többségéhez hasonlóan fõ tevékenységi köre a természetvédelem, az oktatás, természetközeli szabadidõs programok biztosítása, valamint a tudományos kutatás. Történetébõl és ezzel összefüggõ sajátosságaiból adódóan további célkitûzései közé tartozik a kulturális örökség védelme és gazdagítása is.

Alapítása

Egy magyarországi állatkert alapításának gondolata már a reformkorban, az 1830-as, 1840-es években felvetõdött. Az 1848–49-es forradalom és szabadságharc, majd az utána következõ évek viszonyai azonban nem kedveztek a létesítésnek. Hosszabb szünet után, 1859-ben került szóba ismét a létesítendõ állatkert ügye. Az alapítási eszme úttörõi közül Xántus János zoológus, etnográfus és utazó, Szabó József geológus professzor, Kubinyi Ágoston, a Magyar Nemzeti Múzeum akkori igazgatója és Gerenday József, a Füvészkert igazgatója volt a leginkább tevékeny.

Bár a terv lelkes fogadtatásra talált, sõt, 1863-ban a Magyar Tudományos Akadémia is pártolólag foglalkozott az üggyel, a kivitelezésnek kezdetben számos, nagyrészt bürokratikus akadálya volt. Végül 1864-ben, a Magyar Királyi Helytartótanács jóváhagyásával megalakulhatott az „Állatkerti Részvénytársulat”. A szükséges tõkét részvényjegyek kibocsátásával igyekeztek biztosítani. Idõközben Pest Szabad Királyi Városánál sikerült elérni, hogy 1865. szeptember 5-én, az akkor még Városerdõnek nevezett Városligetbõl 31 katasztrális hold és 600 négyszögöl (mintegy 18 hektár) területet a város harmincévi használatra díjmentesen (pontosabban évi egy arany jelképes bérleti díj fejében) átengedjen állatkert létesítése céljából.

Érdekességek:
több, mint 700 különbözõ faj
220 állatkerti dolgozó
növényház az állatkertben
dinoszaurusz kiállítás
színes programok minden hétvégén
kiscsoportos foglalkozások hétköznap
örökbefogadási program
terápiás állatok